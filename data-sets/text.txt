Sabancı Üniversitesi, Bilişim Teknolojileri (BT) Yüksek Lisans Programı 
(Professional Masters' Degree in IT) sektöre nitelikli iş gücü kazandırma 
misyonu ile 2001 yılında çalışmalarına başlamış ve 2002 yılı Güz döneminde 
eğitime başlamıştır. Program, hızla değişen endüstri gereksinimlerine cevap 
vermek üzere katılımcılarına teknik altyapı, çözüm üretme yeteneği ve 
rekabet gücü, endüstriye ise bu becerilere sahip profesyoneller kazandırmayı
 hedeflemektedir. Eğitim programının tasarımında endüstri beklentileri ve yeni 
teknolojiler dikkate alınarak teorik bilgilerin uygulamalarla desteklendiği, 
laboratuvar çalışmalarıyla zenginleştirilmiş bir içerik ve format benimsenmiştir.